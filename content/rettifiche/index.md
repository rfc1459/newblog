---
title: Rettifiche
nav_id: rettifiche
---

**ATTENZIONE!** Il contenuto di questa pagina è soggetto a cambiare in base
all'iter in Senato del DDL 3491/2012. Se siete interessati a richiedere una
rettifica siete vivamente pregati di ricontrollarla periodicamente.
{: .alert .alert-error }


Premessa
--------

Personalmente, ritengo che l'obbligo di rettifica per blog e siti web in
generale sia **una cagata pazzesca**.

Il nostro legislatore - evidentemente - vive in un mondo in cui i contenuti
sono *sempre* prodotti da un'entità commerciale paragonabile ad una testata
giornalistica, quindi anche il sito del fruttivendolo all'angolo della strada
o il blog di uno studente universitario *devono* aver dietro un intero staff
editoriale pronto a gestire lamentele/richieste di rettifica/comunicazioni
varie.

A beneficio del legislatore, vorrei far presente che lo "staff" del mio blog
è composto dalle seguenti figure:

  * DevOps: me stesso
  * Webmaster: me stesso
  * Editore capo: me stesso
  * Autore: me stesso
  * Relazioni esterne: me stesso
  * Dipartimento cetrioli: me stesso

Tutto ciò, purtroppo, non mi esime dal famigerato obbligo di rettifica previsto
dal DDL 3491/2012, quindi mi vedo costretto ad ottemperare passivamente ad
eventuali richieste di rettifica entro 48 ore dalla loro ricezione.


Modalità di richiesta
---------------------

Dato che non ho la possibilità né il tempo materiale per verificare la validità
delle varie richieste, mi vedo costretto ad accettare richieste di rettifica
formulate *in modo da garantire in maniera inequivocabile l'identità del mittente*.

Questo significa che le richieste verranno accettate solo se inviate tramite
uno dei seguenti strumenti:

  * Raccomandata A.R. con destinatario l'indirizzo specificato nell'oggetto
    `MP7302-RIPE` del database whois di RIPE NCC
  * Mail firmata tramite S/MIME con certificato di Classe 2 o superiore

Qualsiasi altro metodo (posta ordinaria, cartolina, telegramma, lettera anonima,
mail non firmata, mail firmata con PGP/GnuPG, mail firmata con certificato
S/MIME self-signed o Classe 1, ecc. ecc.) non garantisce l'identità del mittente,
pertanto sarà mia personalissima cura **cestinare ogni singola richiesta** onde
scoraggiare eventuali "spiritosoni" pronti ad abusare di questa oscenità giuridica.

Spero di essere stato sufficientemente chiaro.
