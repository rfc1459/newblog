---
title: In the beginning
kind: article
author: morpheus
---

All'inizio era il nulla, al massimo un urlo.  
Poi furono i graffiti.  
Poi diversi testi sacri di cui non faccio il nome per non aver rotture di balle.  
Poi i diari "segreti" di politici e personaggi "importanti".

E infine a coronare il sogno dello sfogatoio ecumenico alla portata di tutti
arrivò lui: **IL BLOG**.

<!-- break -->

Questo è un blog, anzi è il *mio* blog. Ergo, questo è il mio sfogatoio ecumenico
dove parlerò di quello che mi passa (raramente) per il cervello, ogni tanto
posterò codice et nerdate varie e soprattutto sarà:

* parziale
* apertamente schierato con una parte politica scelta a caso per ogni post
* coi commenti moderati tramite l'antico sistema detto *mentula canis*

Benvenuti. E mi raccomando, quando uscite non dimenticate di raccogliere la bile.

*PS: se ci pensate bene, tra il testo sacro e il blog non c'è molta differenza &mdash;
entrambi sono veicolo di sfogo di frustrazioni, fantasie e pipponi mentali ed
entrambi hanno potenzialmente un pubblico vastissimo. Solo uno dei due è
un'opera di fantasia.*

*E non sto parlando del blog.*
